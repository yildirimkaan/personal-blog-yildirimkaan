---
layout: post
title: "Haftalık Albüm İncelemesi #1"
categories: Blog
tags:
- linux
status: publish
type: post
published: true
meta: {}
---

## Creed'den Full Circle

### 😎 Başlamadan

Blog yazmaya başlamışken, en azından ilgi duyduğum müzik grupları ile ilgili de bir iki kelam yazayım. Dedim yani kendi kendime. Keşfettiğim ve zaten dinlemiş olduğum grupların incelemesini yazmaya karar verdim. İnceleme dediysem, dinlerken hissettiklerim ve grup hakkında araştırdıklarım. Profesyonel bir yazı değil tabii ki. Ve ilk albüm incelemesine **Creed**'den başlamaya karar verdim. Efsane bir başlangıç olacak.

### 🎵 Full Circle



![alt text](https://3.bp.blogspot.com/-Ks__Fz-D8Y4/ThUfZIdiY1I/AAAAAAAAAFI/UjS1jUKRJ5s/s1600/Full+Circle.jpg "Full Circle")

**Creed** dinlemeye yanlış hatırlamıyorsam 2018'in Ocak ayında başladım. O zamanlar çoğu gece yeni müzikler keşfetmek için Youtube bataklığına batardım.

**Creed**'i hiç dinlemeyen ve bilmeyen insanlar için, bu grup 90'ların en büyük modern-christian rock gruplarından bir tanesi. Weathered albümü sekiz hafta boyunca Billboard listelerinde birinci sırada yer almış ve maalesef en yüksekte oldukları dönemde, grubun vokali **Scott Stapp**'in uyuşturucu bağımlılığı, konserlere sarhoş çıkması ve gruba yeterince zaman ayırmaması yüzünden 2002 konserlerinden sonra utanç verici şekilde dibi boylamış bir grup. _(Bu dağılmadan sonra grubun geri kalan üyeleri, **Myles Kennedy** eşliğinde **Alter Bridge**'i kurdular.)_

8 sene sonra, 2009'da tekrardan bir araya gelip **Full Circle** albümünü çıkarttıkları zaman, ortada kendilerinden nefret eden oldukça büyük bir insan topluluğu vardı.

Albüm hakkında konuşmak gerekirse, herhalde Spotify üzerinden başka bir albümü bu kadar dinlememişimdir. Ben müzikal yapıdan daha çok sözlere önem veren bir insanım, bu demek olmuyor ki müzikalite önemli değil. Ancak iyi söz yazarlığının çoğu zaman durumu kurtardığını düşünüyorum. **Full Circle** genel olarak orta karar bir albüm ancak **Scott Stapp**'in sesi ve bazı parçaların sözleri bu puanlamayı benim gözümde yukarıya taşıyor.

Öncelikle söylemeliyim ki, **Myles Kennedy**'nin sesini ne kadar sevsem de, tiz sesini uzun süre dinleyebileceğimi düşünmüyorum. Dünyada sayılı insanın sahip olduğu bir ses aralığı ve gitar tekniği var, adam doğal tenör. Ancak bazı şarkılar daha kirli bir vokal ve yırtık ses istiyor. Şahsi fikrim, Myles Kennedy'i dezavantajlı kılan tek nokta, çoğu şarkıda _ulan ben aynı şarkıyı mı dinliyorum?_ etkisi yaratması. **Scott Stapp**'in başardığı ve iki senedir beni Creed'e bağlayan durum bu. **Full Circle**'da ki şarkıların hissiyatını doruklarına kadar alıyorum. Tabii bunda **Mark Tremonti**'nin gitar tekniği ve back vokali'nin büyük payı var. **Scott Stapp** gerektiği yerde sesini öyle bir kullanıyor ki, o kadar sigaraya ve alkole rağmen nasıl bu şekilde albüm kaydı aldıklarına bile şaşırıyorum. **Mark Tremonti**'nin back vokalleri için ise, çok rahat _dünyadaki en iyi back vokal_ kartını yapıştırabilirim. Back vokal dışında, **Tremonti**'nin bu albümdeki gitar çalışması oldukça etkileyici. İyi bir progressive dinleyicisi olarak, ilk dinlediğimde gerçekten şaşırdığım noktalar oldu. Bunun yanında davullar da oldukça başarılı.

**Creed**'in önceki albümlerini de dinlemiş birisi olarak, bu albümü çok rahat birinci sıraya koyabilirim. Şarkı açısından baktığımda ise birinci sıraya **Weathered** albümünden **Hide** şarkısını koyabilirim. Aradan geçen sekiz sene boyunca, **Scott Stapp**'in oturaklı ve kirli sesini dinlemek gerçekten güzel bir his.

Dezavantajlarına gelirsek, gerçi bu dezavantaj mı ondan emin değilim ancak, **Full Circle** albümünde ballad ve pop adı altında oldukça vasat şarkılar ve şarkı sözleri de var. **Rain** ve **The Song You Sing** bu albümde hiç olmaması gereken parçalar. Müzikalite olarak hiçbir şey vaadetmeyen, şarkı sözleri tamamiyle cıvık cıvık aşk içeren iki parça. Youtube platformu olsaydı, para kazanabilmek için on dakikayı geçmeleri gerekiyor o yüzden koymuşlardır derdim. Ancak bu sertlikte bir albümde, ballad'a girilmemesi gerektiğini düşünüyorum. Ekstra olarak, bas seslerini bu albümde çok başarılı bulamadım maalesef. **Bullets** şarkısında gayet güzel bir altyapı hazırlarken, **Fear** şarkılarında amfinin fişini çekmişler gibi.

Ancak genele bakarsam, yukarıda da bahsettiğim gibi, bazı şarkıların sözleri ve gitar uyumu gerçekten şaşırtıcı derecede iyi. Notum **B+**, az daha zorlarsam A yaparım ama zorlamıyorum. İstesem zorlarım.

**Full Circle**'ın track listesi şu şekilde;

- [Overcome](https://www.youtube.com/watch?v=lXIhBmBgoJI&list=PL976F4FB198BAAE98&index=1) 
- [Bread of Shame](https://www.youtube.com/watch?v=P2jeBMPIJZg&list=PL976F4FB198BAAE98&index=2) 
- [A Thousand Faces](https://www.youtube.com/watch?v=ZYlXD5nS35U) 
- [Suddenly](https://www.youtube.com/watch?v=Za_17uEHeO4&list=PL976F4FB198BAAE98&index=4) 
- [Rain](https://www.youtube.com/watch?v=P8qaTgj2ENI&list=PL976F4FB198BAAE98&index=5) 
- [Away in Silence](https://www.youtube.com/watch?v=FRN5vPR75ms&list=PL976F4FB198BAAE98&index=6) 
- [Fear](https://www.youtube.com/watch?v=birhH9F0AZQ&list=PL976F4FB198BAAE98&index=7) 
- [On My Sleeve](https://www.youtube.com/watch?v=HZS3YNnlQ2M) 
- [Full Circle](https://www.youtube.com/watch?v=bxBDBrCJgIU&list=PL976F4FB198BAAE98&index=9) 
- [Time](https://www.youtube.com/watch?v=LRkYiRnRzY0) 
- [Good Fight](https://www.youtube.com/watch?v=OCZWuipDz9c&list=PL976F4FB198BAAE98&index=11) 
- [The Song You Sing](https://www.youtube.com/watch?v=KVef5qTG6ZU&list=PL976F4FB198BAAE98&index=12) 

Söz olarak ise bir iki paragraf bırakıyorum.
<hr>
_I stand surrounded by the walls that once confined me_<br>
_Knowing I'll be underneath them_<br>
_When they crumble when they fall_<br>
_With clarity my scars remind me_<br>
_Ash still simmers just under my skin_<br> 

**A Thousand Faces**
<hr>

_So walk with me, talk with me,_<br>
_Hold my hand I'm stumbling_<br>
_In consequence it buries me alive_<br>
_Can you fix what's made to be broken_<br>
_I can't fix what's made to be_<br>

**On My Sleeve**
<hr>
_This time I have nothing left to lose_<br>
_I'm stuck the second hand won't move_<br>
_It's about time that I speak my mind_<br>
_It's about time, about time to find pieces of me I have lost_<br>
_Without any choice I move on_<br>
_Hey time, you're no friend of mine_<br>

**Time**

<hr>
